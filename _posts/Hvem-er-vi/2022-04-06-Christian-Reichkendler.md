---
layout: post
title:  "Hvem er vi? - Christian Reichkendler"
author: at
categories: [ Portrætter ]
tags: [ Medlemmer ]
image: assets\images\people\Christian-Reichkendler.jpg
comments: false
---

# Hvordan går sikkerhedsstudier og FDCA hånd i hånd?

Vi præsenterer her Christian H. Reichkendler, som der var en del af det første hold cyberværnepligtige. Christian havde overvejet en normal værnepligt, men valgt at springe ud i det ukendte, da han hørte om kombinationen af cybersikkerhed og militær tjeneste. Siden aftrædelse har Christian ikke hvilet på laurbærrene, og er godt i gang med en flot og spændende karriere:

”Nu studerer jeg Cyber- og Computerteknologi på Aalborg universitet i København, og ved siden af arbejder jeg som konsulent i cybersikkerhed hos PwC, hvor jeg laver sårbarhedsscanninger, phishingkampagner, og modenhedsvurderinger”

Men med så travl en hverdag, er der så overhovedet tid til FDCA? Ifølge Christian, så er svaret ja:

”Jeg syntes FDCA er et fantastisk initiativ, og er klart noget der fremover vil gavne CVPL. Vi tiltrækker en del opmærksomhed, hvilket giver os mulighed for både at afholde og deltage i nogle vildt fede begivenheder inden for cyber. Det er allerede vildt at have et så omfattende netværk, og jo flere hold der gennemfører CVPL, jo større bliver det.”

Vi sætter pris på Christians bidrag til foreningen, og er samtidig glade for at han ser det samme potentiale i FDCA, som vi gør. 