---
layout: post
title:  "Hvem er vi? - Daniel Mogens James McMillan"
author: at
categories: [ Portrætter ]
tags: [ Medlemmer ]
image: assets\images\people\Mogens.jpg
comments: false
---

# Hvad laver Daniel i FDCA?

Inden Daniel Mogens James McMillan aftjente sin cyberværnepligt, så har han hele sit liv vidst, at han vil gøre karriere indenfor IT. Dog kunne han ikke finde den helt rigtige uddannelse, men siger nu:

”CVPL har virkelig givet mig den absolut bedste indgangsvinkel til IT og især IT-sikkerhed. Føler virkelig man fik et par års erfaring på seks måneder.”

Med en karriere i raketfart kunne Daniel direkte efter aftjening af sin værnepligt tiltræde en embedsmandsstilling i Erhvervsstyrelsen som Operations- og Sikkerhedsspecialist. Her står han blandt andet for at analyserede potentielle sikkerhedshændelser og prioritere sikkerhedsimplementeringer.

**Og hvordan bidrager FDCA så til dette?**

”FDCA holder mig i gang. Jeg har et fællesskab, som jeg kan læne mig op af, når jeg står med noget svært. For mig handler det om, at kunne holde fast i cyberværnepligten og at højne min viden indenfor mit felt.”

Foreningen er mere end glad for at kunne hjælpe Daniel på vej i sin spændende karriere, og sætter pris på hans bidrag til vores virke. 